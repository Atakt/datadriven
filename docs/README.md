# Adatvezérelt rendszerek szorgalmi házi feladatok (2020 ősz)

A házi feladatok **opcionálisak, pluszpont és iMsc pont** szerezhető velük. A feladatok leírása található itt; a megoldások beadása GitHub Classroom segítségével történik.

A feladatok során működő kódot, kódrészleteteket kell készíteni. A feladat lényege a valóságban működő és a kívánt funkciót ellátó kód készítése.

## A feladatok

1. [Szerver oldali programozás T-SQL nyelven](Feladat-TSQL.md) - Határidő: TBD
1. [Adatelérés ADO.NET-ben](Feladat-ADONET.md) - Határidő: TBD
1. [Entity Framework](Feladat-EF.md) - Határidő: TBD
1. [MongoDB](Feladat-MongoDB.md) - Határidő: TBD
1. [REST API Web API technológiával](Feladat-WebAPI.md) - Határidő: TBD

## A feladatok beadása

A feladatok beadásához a [GitHub Classroom](https://classroom.github.com)-ot használjuk. Minden feladat beadás egy-egy GitHub repository-ban történik. Minden feladatleírásban található egy link, amin keresztül a feladathoz tartozó repository elkészül. Használd a linket a saját repository-d elkészítéséhez, majd ide dolgozz, és ide töltsd fel (pushold) a megoldást.

A GitHub használatáról részletesen lásd [a leírást itt](GitHub-hasznalat.md).

## A feladatok kiértékelése

A feladatok kiértékelése **automatikusan** történik, ezért minden esetben fontos a feladatleírások pontos követése (kiinduló kód váz használata, csak a megengedett fájlok változtatása, stb.)!

A kiértékelés során lefuttatjuk a beadott megoldásokat, ezért a beadott kódnak működnie kell (a C# kódnak fordulnia kell, a TSQL utasításokban nem lehet szintaktikai hiba, stb.).

Ha a kapott pontszámmal kapcsolatban kételyed támad, gondold végig a következőket:

- Betartottad a formai előírásokat? Jó a fájlok neve?
- Lefordul a kód? Lefuttatható a script?
- Ellenőrizted a megoldásod? Jó az eredmény? Átmennek a kiadott tesztek?

Ha úgy gondolod, hogy minden előírásnak megfeleltél, a megoldást megfelelően töltötted fel, visszaellenőrizted magad és kellően biztos vagy a dolgodban, nyiss egy GitHub issue-t a kérdéseddel (lásd [a leírást itt](GitHub-hasznalat.md)).

## A feladatokhoz szükséges szerver platformok

A feladatok megoldásához szükséges Microsoft SQL Server és MongoDB futtatása több féle módon történhet.

1. Telepítés

   Mindkét szerverből telepíthető ingyenesen használható változat.

   MongoDB: <https://www.mongodb.com/download-center/community>

   Microsoft SQL Server: <https://www.microsoft.com/en-us/sql-server/sql-server-editions-express>

1. Microsoft SQL Server "localdb"

   Visual Studio-val települ a localdb, a gyakorlatokon megszokott módon tudunk vele dolgozni.

## Elvárásaink a munkával kapcsolatban

**Egyéni munka? Otthoni munka?** Mivel a teljesítésre pluszpontot kapsz, elvárás, hogy mindenki saját megoldást készítsen el és adjon be. Ez nem zárja ki az egymásnak nyújtott segítséget. Kizárja viszont más megoldásának lemásolását. Ezért kérjük a képernyőképeket, mert így a munka folyamatával bizonyítod a megoldás saját elkészítését.

**Más munkájának lemásolása:** A BME etikai kódexe és a TVSZ szabályozza. Komolyan vesszük.

**Egy apró elírás miatt nem működött a kódom, és nem értékeltétek.** A feladatok során működő kódot, kódrészletet kell készíteni. Azért otthoni a feladat, mert így tudod magad ellenőrizni. Minimum elvárás, hogy a beadott kód leforduljon, lefusson. Ha a viselkedés nem teljesen helyes, azt értékeljük. De ha egyáltalán nem működik, nem értékeljük a megoldást.

Azért így teszünk, mert mérnökként a feladatod a problémák _megoldása_ lesz, és nem csak egy _kísérlet_ a megoldásra. Mit gondolsz, ha a munkahelyeden a főnöködnek átadsz egy nem forduló kódot, mit fog tenni?

**Ha otthonról készítem el a megoldást, hogyan kapok segítséget?** A mérnöki munka része, hogy problémákra magad keresel megoldást. Minden tudás, amire szükséged van, a tárgy keretében ismertetésre került. Így elsősorban a tárgy jegyzeteiben, gyakorlataiban érdemes keresgélni.

**Szóval Google és StackOverflow a megoldás?** Nem. Minden tudás, amire szükséged van, már előfordult egyetemi tanulmányaid során. A Google jó, a StackOverflow még jobb.... De! A választ is meg kell érteni. Lehet, hogy a megtalált válasz megoldás, csak épp nem a te problémádra.

**Sok a határidő, meg az előírás.** Ez nézőpont kérdése. A mérnök nem csak programozni tud, hanem meghatározott keretek között dolgozni. Mert a világ bonyolult, és a bonyolultságot szabályokkal lehet kordában tartani. Ha időd engedi, érdemes megnézni, mint mond Robert C. Martin (Bob Martin, "Uncle Bob") arról, honnan származik a szoftverfejlesztői szakmai: <https://www.youtube.com/watch?v=ecIWPzGEbFc>

---

Az itt található oktatási segédanyagok a BMEVIAUAC01 tárgy hallgatóinak készültek. Az anyagok oly módú felhasználása, amely a tárgy oktatásához nem szorosan kapcsolódik, csak a szerző(k) és a forrás megjelölésével történhet.

Az anyagok a tárgy keretében oktatott kontextusban értelmezhetőek. Az anyagokért egyéb felhasználás esetén a szerző(k) felelősséget nem vállalnak.
