# Adatvezérelt rendszerek szorgalmi házi feladatok

A házi feladatok **opcionálisak, pluszpont és iMsc pont** szerezhető velük. A feladatok leírása található itt; a megoldások beadása GitHub Classroom segítségével történik.

## A feladatok

1. [Szerver oldali programozás T-SQL nyelven](Feladat-TSQL.md) - Határidő: 2019. november 17. vasárnap 23.59
1. [Adatelérés ADO.NET-ben](Feladat-ADONET.md) - Határidő: 2019. november 17. vasárnap 23.59
1. [Entity Framework](Feladat-EF.md) - Határidő: 2019. november 17. vasárnap 23.59
1. [MongoDB](Feladat-MongoDB.md) (kidolgozás alatt) - Határidő: 2019. november 17. vasárnap 23.59
1. [REST API Web API technológiával](Feladat-WebAPI.md) - Határidő: 2019. december 18. szerda 23.59

## A feladatok beadása

A feladatok beadásához a [GitHub Classroom](https://classroom.github.com)-ot használjuk. Minden feladat beadás egy-egy GitHub repository-ban történik. A megoldásként elkészített fájlokat fel kell tölteni egy repository-ba, aminek elkészítését a GitHub classroom segíti.

Minden feladatleírásban található egy link, amin keresztül a feladathoz tartozó repository elkészül. Mindehhez szükséges egy GitHub account.

A feladat beadásának lépései:

1. [Regisztrálj](https://github.com/join) egy GitHub accountot, ha még nincs.

1. A feladat beadásához tartozó linket nyisd meg. Ez minden feladathoz más lesz, a feladat leírásában találod.

1. Ha kéri, adj engedélyt a _GitHub Classroom_ alkalmazásnak, hogy használja az account adataidat.

1. Látni fogsz egy oldalt, ahol elfogadhatod a feladatot ("Accept the ... assignment"). Kattints a gombra.

1. Várd meg, amíg elkészül a repository.

   > A repository privát lesz, azaz az senki nem látja, csak te, és az oktatók.

1. Klónozd le a repository-t. Ebben találni fogsz egy keretet, vagy kiinduló kódot. Ezen dolgozz, ezt változtasd.

   > A git repository kezeléséhez tetszőleges klienst használhatsz. Ha nincs kedvenced még, akkor legegyszerűbb a [GitHub Desktop](https://desktop.github.com/).

1. Old meg a feladatot. Pushold a határidőig. Akárhány commitod lehet, a legutolsó állapotot fogjuk nézni.

## A feladatok kiértékelése

A feladatok kiértékelése **automatikusan** történik, ezért minden esetben fontos a feladatleírások pontos követése (kiinduló kód váz használata, csak a megengedett fájlok változtatása, stb.)!

És ne felejtsd el megadni a Neptun kódodat a gyökérben levő txt fájlban!

## A feladatokhoz szükséges szerver platformok

A feladatok megoldásához szükséges Microsoft SQL Server és MongoDB futtatása több féle módon történhet.

1. Telepítés

   Mindkét szerverből telepíthető ingyenesen használható változat.

   MongoDB: <https://www.mongodb.com/download-center/community>

   Microsoft SQL Server: <https://www.microsoft.com/en-us/sql-server/sql-server-editions-express>

1. Microsoft SQL Server "localdb"

   Visual Studio-val települ a localdb, a gyakorlatokon megszokott módon tudunk vele dolgozni.
